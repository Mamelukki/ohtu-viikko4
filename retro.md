# Retrospektiivitekniikat

### Start, Stop, Continue, More of, Less of Wheel

Retrospektiivitekniikka, jonka tarkoituksena on ryhmän kesken antaa palautetta ryhmän tekemästä työstä ja pohtia, mitä voidaan muuttaa parempaan suuntaan projektin edetessä. Tapaamisten pituus on 10-25 minuuttia riippuen ryhmän koosta. 

Ideana on, että paperille, taululle tai muulle vastaavalle piirretään ympyrä, joka jaetaan viiteen osaan. Yhtä ympyrän osaa vastaa ”Start”, toista ”Stop”, kolmatta ”Continue”, jne. Tämän jälkeen jokainen osa käydään läpi suullisesti ryhmän kesken: minkä aloittamattoman asian tekeminen pitäisi saada alkuun, mistä ryhmää hidastavasta tai turhasta asiasta voitaisiin päästä kokonaan eroon, mitä olemassaolevaa toimivaa asiaa pitäisi ylläpitää tai jatkaa, mitä ryhmä voisi tehdä enemmän ja mitä toisaalta vähemmän. 

### Glad, Sad, Mad

Perinteinen, suoraan asiaan menevä retrospektiivitekniikka, jossa ryhmäläiset käyvät läpi sprintin aikana ilmenneitä hyviä, huonoja ja ongelmia aiheuttaneita asioita. Esille tuodut asiat kategorisoidaan sanoilla Glad, Sad ja Mad, joiden käsittelyn tärkeydestä ryhmäläiset sitten äänestävät. Eniten ääniä saaneet asiat käydään yhdessä läpi ensin ja listalla edetään vähemmän ääniä saaneisiin asioihin tai vaihtoehtoisesti koko lista loppuun, mikäli aika riittää. Tapaamisen kesto on korkeintaan 60 minuuttia. 
